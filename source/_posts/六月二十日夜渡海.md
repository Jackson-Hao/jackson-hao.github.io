---
title: 六月二十日夜渡海
date: 2024-5-27 17:06:14
tags:
- 文学
- 收藏
categories: 文学
cover: https://img2.imgtp.com/2024/05/27/CW2siXHK.jpg
---

# <center> 六月二十日夜渡海 </center>

<center>

宋·苏轼

<font face=STSong>
<font size=4>

参横斗转欲三更，苦雨终风也解晴。

云散月明谁点缀？天容海色本澄清。

空余鲁叟乘桴意，粗识轩辕奏乐声。

九死南荒吾不恨，兹游奇绝冠平生。

</font>
</font>
</center>